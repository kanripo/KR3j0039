# -*- mode: mandoku-view; -*-
#+TITLE: 考古編
#+DATE: 2015-08-24 23:20:39.910175
#+PROPERTY: ID KR3j0039
#+PROPERTY: BASEEDITION WYG    
#+PROPERTY: JUAN 提要
<pb:KR3j0039_WYG_000-1a>¶
欽定四庫全書　　　　　子部十¶
　攷古編　　　　　　　　雜家類二(雜考之屬/)¶
　　提要¶
　　　　(臣/)等謹案攷古編十卷宋程大昌撰大昌有¶
　　　　易原已著録是編乃雜論經義異同及記傳¶
　　　　謬誤多所訂証其詩論十七篇反覆推闡大¶
　　　　抵謂詩有南雅頌之名無國風之名説極辨¶
　　　　博而究無解於禮記之所引故終為後人駁¶
<pb:KR3j0039_WYG_000-1b>¶
　　　　詰至正朔論謂雖首子以命月數而占星¶
　　　　定厯修祠舉事仍用夏時象刑論謂是刑官¶
　　　　取其法懸之象魏而不取畫衣冠異章服之¶
　　　　説其持論雖頗新異而旁引曲證亦能有所¶
　　　　據依他若以白居易樂府正韋述所記唐六¶
　　　　典不曽行用之誤以在張掖者乃鮮水非令¶
　　　　鮮水駁章懐太子所注後漢段熲傳之非以¶
　　　　漢書比景縣當從劉昫舊唐書作北景以荀¶
<pb:KR3j0039_WYG_000-2a>¶
　　　　　子所稱子弓即仲弓非馯臂子弓以瑯琊臺¶
　　　　　碑文証秦以前已嘗刻石皆典確明晰非泛¶
　　　　　為徵摭雖亞於容齋隨筆要勝於鄭樵軰之¶
　　　　　横議也乾隆四十六年十二月恭校上¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)　陸　費　墀¶
