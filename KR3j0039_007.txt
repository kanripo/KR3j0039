# -*- mode: mandoku-view; -*-
#+TITLE: 考古編
#+DATE: 2015-08-24 23:20:40.007767
#+PROPERTY: ID KR3j0039
#+PROPERTY: BASEEDITION WYG    
#+PROPERTY: JUAN 卷七
<pb:KR3j0039_WYG_007-1a>¶
欽定四庫全書¶
　攷古編卷七¶
　　　　　　　　　　　　宋　程大昌　撰¶
　　　唐試通晝夜¶
唐人嘗有題詩試闈者曰三條燭盡鐘初動九轉丹成¶
鼎未開殘月漸低人擾擾不知誰是謫仙才讀此知其¶
為夜試矣而未知自夜以始耶抑通晝夜也白樂天集¶
長慶元年重考試進士事宜狀伏準禮部試進士例許¶
<pb:KR3j0039_WYG_007-1b>¶
用書䇿兼得通宵得通宵則思慮精用書䇿文字不錯¶
然重試之日書䇿不容一字錯燭只許兩條迫促驚忙¶
幸皆成就與禮部所試不同縱有瑕病或可矜量其曰¶
通宵則知自晝達夜前詩言盡三燭而此止得而燭皆¶
可略存唐制也¶
　　　御藥院掌禮文¶
御藥院本以按驗秘方合和御藥為職今兼受行典禮¶
及貢舉事雖會要亦不言所自按東京記大慶殿北崇¶
<pb:KR3j0039_WYG_007-2a>¶
政殿御藥院殿東北横門外有御書院掌供御筆硯紙¶
墨等物殿西為邇英延義二閣講諷之所也殿西北即¶
後苑苑有太清樓龍圖閣所傳書籍以此言之自崇政¶
殿後多藏書講藝之地或縁御書院與御藥院相比併¶
命當御内侍掌之耶¶
　　　古書傳訛¶
孝經曰富貴不離其身然後能保其社稷後漢詔引其¶
語除去不字或疑東漢近古其語為是今觀鹽鐵論文¶
<pb:KR3j0039_WYG_007-2b>¶
學所引孟子乃曰居今之朝不易其俗而成干乗之國¶
不能一朝居與今孟子文意皆大異葢當時借其語為¶
證或不盡循其故不可便執鹽鐵論為漢語而非今孟¶
子之傳也¶
　　　立武后¶
高宗欲易置中宫顧命大臣合力竭諌皆不之聽竟廢¶
王氏立武氏武故太宗才人也而立之其於世間公議¶
若畧無畏憚者矣然其立詔曰武氏徃以才行選入後¶
<pb:KR3j0039_WYG_007-3a>¶
庭譽重椒闈徳光蘭掖朕昔在儲貳特荷先慈遂以武¶
氏賜朕事同故君之錫已經八載必能訓範六宫母儀¶
萬姓可立為皇后夫其委曲自就如此是猶有恧心焉¶
韓褚諸人旣犯必死以諫君能用此微諷如王珪之於¶
廬江王妃或有萬一耶惜其能死而不知出此固知期¶
期不奉詔者不能成事也彼留侯之定國本也未嘗正¶
與高帝辨當否也獨念四老人者帝不能致而為太子¶
致之則帝知天下之大老旣以歸心而太子有不必易¶
<pb:KR3j0039_WYG_007-3b>¶
也故帝意所以自囘無待致諫也然則天下事豈不以¶
謀哉其後武氏得志變唐為周勢焰又非初立時比駱¶
賔王馳檄天下明指聚麀之醜而后曾不能設一語以¶
自解説反歎宰相失人乃知事犯公義不獨心不可欺¶
口亦不能自文也¶
　　　古詩分韻¶
梁天監中曹景宗立功還武帝宴華光殿聨句令沈約¶
賦韻獨景宗不預固啓求賦時韻已盡惟餘競病二字¶
<pb:KR3j0039_WYG_007-4a>¶
景宗操筆而成所謂歸來笳皷競者是也初讀此了未¶
曉賦韻韻盡為何等格法偶閲陳後主集見其序宣猷¶
堂宴集五言曰披鉤賦詩逐韻多少次第而用座有江¶
總陸瑜孔範等三人後主韻得迮格白赫易夕擲斥拆¶
唶字其時用韻次前後正同曾不攙亂一字乃知其説¶
是先書韻為鉤坐客均探各據所得循序賦之正後主¶
次韻格也唐世次韻起元微之白樂天二公自號元和¶
體曰古未之有也抑不知梁陳間已嘗出此但其所次¶
<pb:KR3j0039_WYG_007-4b>¶
之韻以探鉤所得而非酬和先倡者是小異耳又楊衒¶
之洛陽伽藍記載王肅入魏舍江南故妻謝氏而娶元¶
魏帝女其故妻贈之詩曰本為薄上蠶今為機上絲得¶
繭遂騰去頗憶纒綿時其繼室代答先謝正次用絲時¶
兩韻則亦以唱和為次矣¶
　　　君子貴乎道者三¶
古人立信葢有設事植徳而不能孚者其於暴慢鄙倍¶
亦有以力驅勢禁而不貴卻者夫君子安能以容色辭¶
<pb:KR3j0039_WYG_007-5a>¶
氣之間能人之所不能也宗廟社稷之中未施敬於民¶
而民敬葢有本也孔子曰我戰則克祭則受福先戰言¶
克先祭期福豈取辦於臨事之後哉此所以貴乎有道¶
也茍有道矣立之斯立動之斯和從欲以治四方風動¶
無不如志也¶
　　　後漢傅㑹䜟語¶
光武以應䜟起信之旣篤凡出政定制拜易宰相亦奉¶
以從事故終漢之世人人宗尚遂以成俗凡事有卜不¶
<pb:KR3j0039_WYG_007-5b>¶
與之應者亦皆牽合文致之蔡邕獨斷引河圖曰九世¶
會十世以光十一以興自高帝以至光武於世次迺在¶
十一上不應九下不在十一於是漢人曲為之説曰兄¶
弟不相為後成哀平雖三世相繼為帝然從長沙定王¶
而昭穆之光武視元帝為父行而成兄也哀姪也平孫¶
也皆不得以上光武光武世次當繼元不繼成也於是¶
高惠文景武昭宣元是為八世而光武世實在九此其¶
傅會非不巧也然成哀平實嘗為帝乃云兄弟不應相¶
<pb:KR3j0039_WYG_007-6a>¶
後故䜟文黜成哀平而躋光武以曲就世次當九之文¶
旣昭昭無理矣更以其説自攻其説則文繼惠正兄弟¶
也若弟帝而兄不得數如光武之於成帝然則惠先乎¶
文正當黜矣惠而當黜則自高至光才八世耳今欲其¶
減之至八則斥成哀平使在世數之外欲其增之至九¶
則惠文雖以弟繼兄亦槩數之以當世數其不可笑哉¶
　　　發運司¶
祖宗朝歲漕東南米六百萬石支京師一歲之用故自¶
<pb:KR3j0039_WYG_007-6b>¶
眞至泗置倉七所轉相灌注由江達淮由淮達汴而於¶
眞州置發運司以總之眞雖川廣荆襄江淮閩浙水陸¶
之衝然初時置使之意不專為漕事葢有權水旱制低¶
昻之䇿存乎其間若不使之該總諸路則有無不肯相¶
通運動不動故旣分道各有漕臣而又總置發運之司¶
是其置官本意也於是京師歲計止用六百萬石而發¶
司所儲嘗有二千二百萬石别有糴米可以糴一千二¶
百萬石又在此七倉儲米之外每歲之春撥發見米上¶
<pb:KR3j0039_WYG_007-7a>¶
供至九月間不待秋苗起催而其年歲計六百萬石已¶
達中都矣此六百萬已給用而見粟猶有六百萬是嗣¶
歲上供更有指準設有水旱災傷蠲租折額亦未至乏¶
供則又以糴本之千二百萬者轉於他郡糴賤而饒積¶
旣有餘遂可斟量諸郡豐凶而制其取予如其年兩浙¶
歉江東西豐即糴諸江東西以足浙額却以江東西賤¶
價而責輸於浙浙既比本土得輸賤價而江東西粒米¶
狼戾又可貿易成錢不至甚賤傷農所謂兩利而交贍¶
<pb:KR3j0039_WYG_007-7b>¶
法之美者也至蔡京用事剏置直達綱江船徑達于淮¶
而上泝于汴轉般倉由此遂廢因取向來糴本之可支¶
兩歲者徃資妄用其後又取直達船供花石綱之餘者¶
方以運粮自此不獨規模盡廢而儲蓄掃地矣乾道戊¶
子六部食會版曹陳巖叟侍郎言之陳晉公恕之後也¶
宜知本末¶
　　　緡錢省陌¶
憲宗時淮蔡用兵經費屈竭皇甫鏄建議内外用錢每¶
<pb:KR3j0039_WYG_007-8a>¶
緡墊二十復抽五十元和十二年民間墊陌有至七十¶
者穆宗即位京師鬻金銀十兩亦墊一兩糴米鹽百錢¶
墊七八京兆尹栁公綽以嚴兵禁止之尋以所在用錢¶
墊陌不一詔從俗所宜内外經用每緡墊八十僖宗末¶
京師用錢八百五十為貫每貫纔八十五河南府以八¶
十為百後至五代漢隱帝時王章為三司使取緡錢之¶
以八十為陌者每陌又減三錢即今之官省錢所由始¶
也¶
<pb:KR3j0039_WYG_007-8b>¶
　　　張平叔請官糶鹽¶
平叔嘗議官自糶鹽韓退之駮之東坡曰平叔者不知¶
何人但必是小人也按唐食貨志穆宗命河北罷𣙜鹽¶
戸部侍郎張平叔議𣙜法弊請立糶法詔公卿議其可¶
否韋處厚韓愈條詰之平叔屈服¶
　　　詩窮乃工¶
白樂天題李杜詩卷歴叙二公流落而詩名動四夷者¶
末乃曰天意君須會人間要好詩此歐公所謂非詩窮¶
<pb:KR3j0039_WYG_007-9a>¶
人窮而後工者也¶
　　　子沈子子列子¶
公羊稱子沈子曰注云子沈子後師也沈子稱子冠氏¶
上者著為師也不但言子曰者辟孔子也其不冠子者¶
他師也此説有理或曰非也列禦寇弟子稱其師曰子¶
列子釋者曰子者男子之通稱其門人亦得交相命之¶
其曰子列子猶言汝之列子葢宗而親之之辭也其味¶
尤長¶
<pb:KR3j0039_WYG_007-9b>¶
　　　昭武廟立像¶
春明退朝錄孟州汜水縣武牢關内城山上有唐昭武¶
廟按李徳裕會昌一品集載昭武廟乃神堯太宗塑像¶
今殿内有二人立而以冠傳付之兒或云二帝塑像不¶
在但存侍者故也予按唐會要天寶元年田同秀言𤣥¶
元皇帝降遂置廟於太寧坊及東都積善坊命工採石¶
為𤣥元皇帝聖容又採石為元聖容侍立於𤣥元之右¶
衣以王者衮冕之服又於像東刻石為李林甫陳希烈¶
<pb:KR3j0039_WYG_007-10a>¶
之狀由此言之宋次道謂為武廟者未必非𤣥元皇帝廟¶
而立二人者未必非李林甫陳希烈也當時郡國皆有¶
𤣥元廟張巡起兵睢陽率衆哭於𤣥元皇帝廟是也當¶
是東都之像斵石為之而他處摶土以塑乎又王仁裕¶
入洛記華清宫温泉有七聖堂當堂塑𤣥元皇帝以太¶
宗高中睿𤣥肅及竇太后兩面行列侍立俱冠劒衮冕¶
洒掃甚嚴仁裕以蜀俘歸後唐華清更渉兵亂不知其¶
幾而所見尚如此則昭武廟所塑立侍者未必非高祖¶
<pb:KR3j0039_WYG_007-10b>¶
太宗像也唐以老𥅆為祖則雖立侍而傳冠服不以為¶
嫌¶
　　　武宗用道士趙歸眞言斥佛教¶
唐史臣贊武宗除去浮屠之法甚鋭而躬受道家之籙¶
服藥以求長年以此見其非明知不惑者特志有好惡¶
耳按唐會要武宗志好神仙以道士趙歸眞為道門兩¶
街教授博士歸眞承間排毁釋氏言非中國之教宜盡¶
去之帝乃澄汰天下僧尼宣宗即位遂發歸眞罪竄之¶
<pb:KR3j0039_WYG_007-11a>¶
海外據此而言則武宗力排釋氏正是主用道士偏語¶
不止志偶好惡而已也¶
　　　史記稱武帝¶
史記周陽由傳武帝即位吏治尚循謹由最暴酷遷不¶
應稱武帝殆褚先生輩語也¶
　　　皇甫湜未必肯師退之¶
退之抗顔為人師嘗曰湜籍輩雖屢指教未知其果不¶
叛去否湜之論業曰韓吏部之文如長江秋漲千里一¶
<pb:KR3j0039_WYG_007-11b>¶
道衝飈激浪紆流不滯然而施於灌漑或爽於用推此¶
言也是殆未純北面也又翺之祭愈曰我游自徐始得¶
兄交視我無能待予以友是豈嘗肯就弟子之列¶
　　　漢特祭滕公¶
漢舊儀宗廟祭功臣四十人食堂下惟御僕滕公祭於¶
廟門外塾用一壺酒四脛骨滕公嘗脱孝惠魯元於難¶
而斥少帝立文帝其功為要故特記之不知祭於外塾¶
其制度何出¶
<pb:KR3j0039_WYG_007-12a>¶
　　　後九月¶
漢初不獨襲秦正朔亦因秦厯秦以十月為首不置閏¶
當閏之歲無問何月率歸餘歲終為後九月漢紀表及¶
史記自高帝至文帝其書後九月皆同是未嘗推時定¶
閏也至太初元年改用夏正以建寅為歲首然猶厯十¶
四歲至正和二年始於四月後書四閏月豈史失書耶¶
抑自此始置閏也¶
　　　六竒秘計¶
<pb:KR3j0039_WYG_007-12b>¶
平城之圍史家但言用陳平秘計以得免難應劭曰平¶
畫美女紿其閼氏言將獻之以奪其寵閼氏懼而與之¶
關説師古曰應氏之語出桓譚新論譚意其當然耳非¶
傳記所説也按匈奴傳帝使使厚遺閼氏閼氏因言漢¶
主有神迺得開圍一角則雖未必紿獻美女而解圍之¶
藉閼氏已不容諱其秘而不傳葢耻之也六竒之䇿如¶
行金間楚偽遊縛信大抵不憚行詐徃徃猥而可耻至¶
於賂遺閼氏又特不武故尤欲掩秘也然天下後世終¶
<pb:KR3j0039_WYG_007-13a>¶
可欺歟當時持賂傳言不能以一陳平獨任其事必有¶
徃來其間豈特四知而已則安可盡掩也¶
　　　後山用僧句意¶
呉僧錢塘白塔院詩曰到江吳地盡隔岸越山高陳後¶
山詩話鄙其語不文曰是分界堠子耳及後山在錢塘¶
仍有句曰語音隨地改吳越到江分如此如李光弼用¶
郭子儀旗幟士卒而號令所及精彩皆變者也¶
　¶
<pb:KR3j0039_WYG_007-13b>¶
　¶
　¶
　¶
　¶
　¶
　¶
　¶
　攷古編卷七¶
